                    МІНІСТЕРСТВО ОСВІТИ І НАУКИ УКРАЇНИ
   ХАРКІВСЬКИЙ НАЦІОНАЛЬНИЙ УНІВЕРСИТЕТ РАДІОЕЛЕКТРОНІКИ



                           Кафедра Програмної інженерії




                                        Звіт
                             з лабораторної роботи №1
                     з дисципліни: «Аналіз та рефакторинґ коду»
                         з теми: «Розробка Vision & Scope»




Виконав:                                                                 Перевірив:
ст. гр. ПЗПІ-23-3                                            ст. викладач катедри ПІ
Осиченко І. О.                                                        Сокорчук І. П.




                                   Харків – 2025
                                                                             2
                               1 ІСТОРІЯ ЗМІН

№    Дата    Версія звіту     Опис змін та виправлень
1 25.11.2025     0.1          Створено розділ «Завдання»
2 01.12.2025     0.2          Створено розділ «Опис виконаної роботи»
3 02.12.2025     1.0          Завершено роботу над звітом



                                 2 ЗАВДАННЯ


     Ознайомитися з процесом створення документації проєкту, зокрема з
форматом Vision & Scope, навчитися описувати проєкт, його проблематику,
призначення, бізнес-логіку та функціональні компоненти, а також використовувати
засоби зберігання та обміну кодом, такі як GitHub.



                       3 ОПИС ВИКОНАНОЇ РОБОТИ


     У ході виконання лабораторної роботи було вивчено формат документації
Vision & Scope, який використовується для опису проєктів розробки програмного
забезпечення. Було розглянуто основні компоненти цього формату, такі як опис
проблематики, призначення проєкту, бізнес-логіка та функціональні компоненти.
Було створено документ Vision & Scope для проєкту, що буде розроблятися
під час подальших занять, що дозволило набути практичні навички у створенні
документації.
                                  ВИСНОВКИ


     В результаті виконання лабораторної роботи було досягнуто поставленої
мети: ознайомлення з форматом документації Vision & Scope та набуття навичок
створення такого документа. Це сприятиме кращому розумінню процесу розробки
програмного забезпечення та підвищить якість майбутніх проєктів.
                                                                                   3
                                  ДОДАТОК А
                                   Відеозапис

     Відеозапис доповіді: https://youtu.be/bik7f8fdhfs

     Хронологічний опис відеозапису:
     00:14 - Проблема: Нераціональне використання рухомого складу та
неефективне планування рейсів.
     00:44 - Існуючі підходи: Онлайн-продажі ігнорують готівку, GPS-системи не
фіксують пасажирів.
     02:44 - Рішення BusOptima: Інтеграція апаратного підрахунку, локальної
бізнес-логіки та серверної аналітики.
     04:44 - Бізнес-логіка: Перелік 6 основних функцій системи (підрахунок,
ціноутворення, прогнозування, аналітика, моніторинг, звіти). 07:15 - Формула
динамічного ціноутворення: залежність ціни від коефіцієнтів попиту, часу та дня.
     08:25 - Серверна частина: Алгоритм прогнозування попиту (середнє, тренд,
сезонність) та розрахунок рентабельності.
     09:25 - Диспетчерський інтерфейс: Моніторинг, кольорова індикація,
сповіщення при критичних подіях.
     10:26 - Архітектура серверної частини: API Gateway, модуль обробки подій,
аналітичний модуль, калькулятор рентабельності.
     12:42 - IoT-клієнт: Модульна структура програми (обробник датчиків,
ціноутворення, синхронізація, GPS) на ESP32.
     18:24 - Технічна реалізація: Сервер на Go (Gin, PGX, SQLX), IoT-клієнт на C
(ESP32, ESP-IDF), Web/Mobile клієнт на React/TypeScript.
                                                      4
         ДОДАТОК Б
    Документ Vision & Scope




Vision and Scope Document

                     for BusOptima


                       Version 1.0 approved

                       Prepared by Illia Osychenko
                                            NURE
                                         2025-12-06
                                                                       5



Vision and Scope for                                          Page 2


                        TABLE OF CONTENTS
Revision History                                                  ⁠2
1 Business Requirements                                           ⁠3
  1.1 Background & Business Opportunities                         ⁠3
  1.2 Customer and Market Needs                                   ⁠3
2 Vision of the Solution                                          ⁠4
  2.1 Vision Statement                                            ⁠4
  2.2 Business Logic & Workflow                                   ⁠4
      2.2.1 MF-1: Автоматичний підрахунок пасажирів.              ⁠4
      2.2.2 MF-2: Локальне динамічне ціноутворення.               ⁠4
      2.2.3 MF-3: Прогнозування попиту.                           ⁠4
      2.2.4 MF-4: Аналітика рентабельності маршрутів.             ⁠4
      2.2.5 MF-5: Моніторинг у реальному часі.                    ⁠5
      2.2.6 MF-6: Експорт звітів та аналітики.                    ⁠5
3 Scope and Limitations                                           ⁠6
  3.1 Scope: Backend & Hardware                                   ⁠6
  3.2 Scope: Frontend (Web & Mobile)                              ⁠7
4 Assumptions and Dependencies                                    ⁠8
  4.1 Technology Stack                                            ⁠8




                             REVISION HISTORY
 Name           Date          Reason For Changes        Version

 First          2025-12-01    Initial Release           1.0
 version
                                                                                           6



Vision and Scope for                                                              Page 3


                   1 BUSINESS REQUIREMENTS
1.1 Background & Business Opportunities
Міжміські автобусні перевезення характеризуються нераціональним використанням
рухомого складу. До 35% місць залишаються незайнятими через неефективне
планування рейсів. У пікові періоди виникає переповнення автобусів при незмінній ціні
квитків, тоді як у непікові години транспорт рухається напівпорожнім. Диспетчери не
володіють точними даними про реальну кількість пасажирів в автобусі, оскільки
частина квитків продається готівкою водієм і не потрапляє в централізовану систему
обліку.
Існуючі підходи не вирішують проблему. Системи онлайн-продажу квитків враховують
лише бронювання через веб-інтерфейс, ігноруючи готівкові транзакції. GPS-системи
моніторингу транспорту відстежують місцезнаходження автобусів, але не фіксують
кількість пасажирів. Рішення про додавання чи скасування рейсів приймаються у
місцевих компаній інтуїтивно, без опори на реальні дані про завантаженість. Фіксоване
ціноутворення не враховує коливання попиту. У години пік при дефіциті місць ціна
залишається незмінною, що призводить до втрати потенційного прибутку. У непікові
години автобуси їдуть з низькою завантаженістю, хоча знижена ціна могла б залучити
додаткових пасажирів.

1.2 Customer and Market Needs
Системи агрегації та онлайн-продажу квитків (Busfor, Tickets.ua) надають платформу
для бронювання місць і відображення розкладу, але не збирають дані про реальну
завантаженість рейсів. Ці системи не мають інформації про пасажирів, які купують
квитки готівкою у водія, що становить 40-60% продажів на деяких маршрутах (згідно
звітності Міжнародної асоціація перевізників та автостанцій). Відсутність інтеграції з
фізичним підрахунком пасажирів робить дані про завантаженість неповними та
непридатними для аналітики. Технологічні гіганти, такі як FlixBus, монополізують
ринок завдяки закритим екосистемам з повним контролем даних та динамічним
ціноутворенням, але при цьому незалежні перевізники залишаються вразливими.
GPS-системи моніторингу транспорту (Wialon, M2M Cyber, АвтоГРАФ) орієнтовані на
контроль руху автобусів, витрати палива та дотримання маршруту. Вони не враховують
кількість пасажирів та не надають інструментів для аналізу економічної ефективності
рейсів. Системи для міського громадського транспорту (електронні квитки, картки
проїзду) використовують турнікети чи окремі мобільні додатки для підрахунку, але не
адаптовані для міжміських перевезень з резервуванням місць та динамічним
ціноутворенням.
BusOptima вирішує ці проблеми через інтеграцію апаратного підрахунку пасажирів,
локальної бізнес-логіки на IoT-пристрої та серверної аналітики. Система фіксує кожен
вхід і вихід пасажира незалежно від способу оплати, що забезпечує точні дані про
завантаженість. Локальна обробка на пристрої дозволяє коригувати ціну в реальному
часі без постійного інтернет-з’єднання. Сервер виконує прогнозування попиту та
розраховує рентабельність рейсів.
                                                                                            7



Vision and Scope for                                                               Page 4


                       2 VISION OF THE SOLUTION
2.1 Vision Statement
BusOptima - це програмно-апаратний комплекс для автоматизації моніторингу та
оптимізації міжміських автобусних перевезень. Система складається з IoT-пристроїв для
підрахунку пасажирів, серверної платформи для аналітики та веб-інтерфейсу для
диспетчерів і адміністраторів.
Система автоматично збирає дані про кількість пасажирів на кожному рейсі через
інфрачервоні датчики, встановлені на вході в автобус. IoT-пристрій локально обчислює
коефіцієнти динамічного ціноутворення на основі поточної завантаженості, часу доби та
дня тижня, після чого відправляє рекомендацію про коригування ціни на сервер.
Серверна частина накопичує історичні дані та виконує прогнозування попиту на
майбутні рейси з використанням статистичних методів. Диспетчери отримують дані про
поточну завантаженість всіх автобусів у режимі реального часу та аналітику
рентабельності маршрутів.
Аналізуючи публічні звіти систем-аналогів та дослідження, можемо очікувати
збільшення прибутку - 15-25% за рахунок динамічних цін та оптимізації завантаженості.
У пікові години система підвищує ціну квитків, у непікові - знижує для залучення
пасажирів, підвищуючи середню завантаженість з 30-40% до 55-65%. Прогнозування
попиту дозволяє обґрунтовано коригувати розклад, зменшуючи витрати на паливо на
10-15%.

2.2 Business Logic & Workflow
Бізнес-логіка системи реалізується на трьох рівнях: локально на IoT-пристрої, на
серверній частині та у веб-інтерфейсі диспетчера.

2.2.1 MF-1: Автоматичний підрахунок пасажирів.
IoT-пристрій фіксує кожен вхід та вихід пасажира через інфрачервоні датчики
незалежно від способу оплати квитка. Дані зберігаються локально та синхронізуються з
сервером.

2.2.2 MF-2: Локальне динамічне ціноутворення.
IoT-пристрій обчислює коефіцієнти попиту, часу та дня для коригування базової ціни
квитка. Розрахунок виконується на пристрої без залежності від постійного інтернет-
з’єднання. Діапазон зміни ціни обмежений - від мінус 30% до плюс 50%.

2.2.3 MF-3: Прогнозування попиту.
Серверна частина аналізує історичні дані за три місяці для прогнозування майбутньої
завантаженості рейсів. Враховуються тренди, сезонність та день тижня. Система генерує
рекомендації про додавання або скасування рейсів.

2.2.4 MF-4: Аналітика рентабельності маршрутів.
Система щоденно обчислює прибутковість кожного рейсу через порівняння виручки та
витрат. Рейси категоризуються за рівнем рентабельності. Результати доступні через веб-
інтерфейс з фільтрацією та сортуванням.
                                                                                            8



Vision and Scope for                                                               Page 5


2.2.5 MF-5: Моніторинг у реальному часі.
Диспетчери бачать поточну завантаженість усіх автобусів на інтерактивній карті з
колірною індикацією. Система автоматично створює сповіщення при критичних подіях.

2.2.6 MF-6: Експорт звітів та аналітики.
Система дозволяє генерувати та експортувати звіти про завантаженість, фінансові
показники та прогнози.
IoT-пристрій встановлений на вході в автобус і обладнаний інфрачервоними датчиками
для фіксації входу та виходу пасажирів. При спрацюванні датчика пристрій змінює
лічильник поточної кількості пасажирів та зберігає подію у локальній базі даних з
позначкою часу та GPS-координат. Кожні п’ять хвилин пристрій виконує локальний
розрахунок коефіцієнта динамічного ціноутворення. Розрахунок базується на формулі:
нова ціна дорівнює базовій ціні помноженій на коефіцієнт попиту, коефіцієнт часу та
коефіцієнт дня. Коефіцієнт попиту залежить від завантаженості: 0.75 (до 30%), 0.95
(30-60%), 1.1 (60-85%), 1.4 (понад 85%). Коефіцієнт часу: 1.2 у пікові години (ранок,
вечір), 0.8 вночі, 1.0 в інший час. Коефіцієнт дня: 1.15 у вихідні, 1.0 у будні. Фінальна
ціна обмежена діапазоном від мінус 30% до плюс 50% від базової ціни та округлюється
до найближчих п’яти гривень. Пристрій відправляє рекомендацію на сервер або зберігає
її локально у разі відсутності з’єднання.
Серверна частина приймає накопичені дані від IoT-пристроїв через REST API та
зберігає події у реляційній базі даних. Модуль аналітики виконує прогнозування попиту
на основі історичних даних за останні три місяці. Алгоритм прогнозування обчислює
середню кількість пасажирів для рейсів з аналогічним днем тижня та часом
відправлення, застосовує коефіцієнт тренду через порівняння останніх чотирьох тижнів
з попередніми та коефіцієнт сезонності для врахування підвищеного попиту на свята та
канікули. Модуль розрахунку рентабельності обчислює прибуток рейсу як різницю між
виручкою та витратами. Виручка визначається як кількість пасажирів помножена на
середню ціну квитка. Витрати включають паливо, зарплату водія, амортизацію та інші
операційні витрати. Рейси категоризуються за рівнем рентабельності. Система генерує
рекомендації для диспетчерів, наприклад: додати рейс при прогнозі завантаженості
понад 95%, скасувати рейс при прогнозі менше 25%.
Диспетчер використовує веб-інтерфейс для моніторингу поточної завантаженості всіх
автобусів на маршрутах. Панель керування відображає рейси з колірною індикацією
залежно від рівня завантаженості. Система автоматично створює сповіщення при
переповненні автобуса, значному відхиленні від прогнозу або критично низькій
завантаженості. Диспетчер може переглядати детальну аналітику рентабельності
маршрутів, експортувати звіти та приймати рішення про коригування розкладу на
основі даних.
Адміністратор управляє маршрутами через додавання, редагування базової ціни та
відстані, автобусами через реєстрацію та прив’язку до IoT-пристроїв, користувачами
системи. Система підтримує чотири рівні доступу: технічний адміністратор виконує
резервне копіювання бази даних без доступу до персональних даних відповідно до вимог
GDPR, бізнес-адміністратор має повний доступ до налаштувань та аналітики, диспетчер
здійснює моніторинг та генерацію звітів без можливості зміни налаштувань, IoT-
пристрій має обмежений доступ через спеціальний токен для відправки подій.
                                                                                         9



Vision and Scope for                                                            Page 6


                       3 SCOPE AND LIMITATIONS
3.1 Scope: Backend & Hardware
Серверна частина реалізована як REST API застосунок. Архітектура включає API
Gateway для прийому запитів від IoT-пристроїв та веб-клієнтів, модуль обробки подій,
аналітичний движок, калькулятор рентабельності, генератор звітів та систему
управління користувачами.
API Gateway обробляє запити від IoT-пристроїв з автентифікацією через JWT-токени.
Кожен пристрій має унікальний токен з обмеженими правами доступу. Обмежено
частоту запитів для запобігання перевантаженню сервера. Вхідні дані валідуються.
Модуль обробки подій зберігає події у базі даних та оновлює кеш поточної
завантаженості для швидкого доступу. При виявленні критичних умов система створює
сповіщення у черзі для асинхронної відправки повідомлень диспетчерам.
Аналітичний движок виконується як фонова задача. Модуль прогнозування попиту
запитує історичні дані з бази даних за останні три місяці, фільтруючи рейси за
маршрутом, днем тижня та часом. Обчислюється середнє арифметичне кількості
пасажирів та стандартне відхилення. Коефіцієнт тренду розраховується як відношення
середньої завантаженості за останні чотири тижні до попередніх чотирьох тижнів.
Коефіцієнт сезонності враховує свята та канікули. Фінальний прогноз дорівнює середнє
помножене на коефіцієнт тренду та коефіцієнт сезонності. Система обчислює довірчий
інтервал та генерує рекомендації на основі порогових значень.
Калькулятор рентабельності запускається щоденно і обчислює дані для всіх завершених
рейсів попереднього дня. Виручка обчислюється як сума ціни квитків з урахуванням
динамічних цін. Витрати включають паливо обчислене як відстань помножена на
вартість палива на кілометр, зарплату водія, амортизацію автобуса та інші операційні
витрати. Прибуток дорівнює виручка мінус витрати. Рентабельність обчислюється як
прибуток поділений на витрати та помножений на сто відсотків. Результати
зберігаються у таблиці для швидкого доступу через веб-інтерфейс. Генератор звітів
дозволяє експортувати дані з вибором періоду та фільтрацією за маршрутами. IoT-
клієнт реалізований на базі мікроконтролера. Програма складається з модулів: обробник
датчиків, рушій динамічного ціноутворення, менеджер синхронізації даних, обробник
координат (через GPS-модуль) та головний цикл, який контролює весь процес обробки.
Обробник датчиків працює з інфрачервоними датчиками підключеними до GPIO
інтерфейсу. Кожна подія зберігається у локальній базі даних з полями: ідентифікатор
події, ідентифікатор рейсу, тип події, мітка часу, GPS координати, поточна кількість
пасажирів, прапорець синхронізації.
Рушій динамічного ціноутворення виконує локальний розрахунок. Завантаженість
обчислюється як поточна кількість поділена на місткість автобуса та помножена на сто
відсотків. На основі завантаженості визначається коефіцієнт попиту. Час доби береться
з системного годинника синхронізованого через мережевий протокол часу. Визначається
коефіцієнт часу. День тижня визначається через системні функції дати. Визначається
коефіцієнт дня. Нова ціна обчислюється з подальшим округленням та обмеженням
діапазону. Рекомендація зберігається локально та відправляється на сервер при
наявності з’єднання.
                                                                                         10



Vision and Scope for                                                            Page 7


Менеджер синхронізації перевіряє наявність інтернет-з’єднання через спробу запиту до
публічного сервера. При успішному з’єднанні відбирається певна кількість
невідправлених подій з локальної бази даних та відправляється запитом на серверний
API з токеном пристрою у заголовку. При успішній відповіді події позначаються як
відправлені. При помилці події залишаються у буфері для повторної спроби.
Максимальна ємність буфера забезпечує автономну роботу протягом тижня. GPS-
модуль підключений через послідовний інтерфейс. Координати зчитуються при кожній
події входу або виходу пасажира та додаються до запису події. Головний цикл програми
виконується безперервно. Цикл перевіряє стан датчиків, виконує розрахунок ціни за
розкладом, запускає синхронізацію даних та обробляє винятки з логуванням.
Налаштований механізм автоматичного перезапуску програми при зависанні.

3.2 Scope: Frontend (Web & Mobile)
Веб-клієнт реалізований як односторінковий застосунок на React з TypeScript.
Застосунок складається з основних сторінок: панель моніторингу, прогнозування
попиту, аналітика рентабельності, адміністративна панель.
Панель моніторингу відображає список активних рейсів у режимі реального часу.
Кожен рейс показується як картка з інформацією про маршрут, поточну кількість
пасажирів, місткість та час відправлення. Колірна індикація показує рівень
завантаженості. Інтерактивна карта відображає GPS-позиції автобусів. Панель
сповіщень показує критичні події з різними рівнями пріоритету.
Сторінка прогнозування попиту відображає таблицю майбутніх рейсів з прогнозованою
кількістю пасажирів та рекомендаціями. Прогноз показується з довірчим інтервалом.
Графік тренду відображає історичну завантаженість за останні три місяці.
Сторінка аналітики рентабельності надає табличне представлення даних про маршрути
та рейси з можливістю сортування та фільтрації за періодом. Діаграми відображають
розподіл виручки та частку прибутку. Функція експорту генерує звіти для
завантаження.
Адміністративна панель надає управління маршрутами, автобусами та користувачами
через форми з валідацією полів. Підтримуються операції призначення, створення,
редагування та видалення. Управління користувачами включає призначення ролей та
скидання паролів.
Мобільний клієнт реалізований як адаптивний веб-застосунок (PWA - Progressive Web
App), що забезпечує повноцінну роботу системи на смартфонах та планшетах під
управлінням iOS та Android без необхідності встановлення окремого нативного
програмного забезпечення. Інтерфейс користувача автоматично трансформується
залежно від розміру екрана для взаємодії через сенсорні дисплеї.
Для мобільних користувачів, зокрема водіїв та виїзних диспетчерів, розроблено
спрощений режим перегляду панелі моніторингу. У цьому режимі картки рейсів та
індикатори завантаженості відображаються зі збільшеними елементами управління для
зручного використання під час руху або на зупинках. Враховуючи специфіку покриття
мобільної мережі на міжміських трасах, мобільна версія оптимізована для роботи в
умовах нестабільного інтернет-з’єднання (EDGE/3G) шляхом мінімізації обсягу
переданих даних та кешування статики. Взаємодія з сервером відбувається через той
                                                                                         11



Vision and Scope for                                                            Page 8


самий REST API, що використовується для десктопної версії, з використанням JWT-
токенів для безпечної авторизації сесій на мобільних пристроях.
Для водія - перегляд поточного рейсу з кількістю пасажирів, актуальна рекомендована
ціна квитка для готівкових продажів, кнопка ручної корекції лічильника пасажирів
(якщо датчик помилився), журнал подій за поточний рейс. Жести - свайп для
оновлення списку, свайп картки рейсу для швидких дій. Спрощена навігація — bottom
navigation з трьома-чотирма основними розділами замість бокового меню. Збільшені
зони натискання для використання однією рукою або в русі. Категорії сповіщень -
критичні (миттєво), інформаційні (можна групувати). Можливість налаштування типів
сповіщень у профілі користувача. Робота сповіщень при закритому застосунку через
Service Worker.

           4 ASSUMPTIONS AND DEPENDENCIES
4.1 Technology Stack
Серверна частина розробляється на мові Go з використанням веб-фреймворку для Fiber
створення REST API. Обраний фреймворк забезпечує високу продуктивність через
нативну підтримку паралельної обробки подій та мінімальне споживання пам’яті.
Для взаємодії з реляційною базою даних PostgreSQL використовується драйвер pgx, а
структурування запитів до бази даних виконується через бібліотеку sqlx.
Автентифікація користувачів та IoT-пристроїв реалізується через JWT-токени.
IoT-клієнт розробляється на мові C для мікроконтролера ESP32, що забезпечує низьку
вартість виробництва, вбудований WiFi модуль та достатню обчислювальну потужність
для локальної бізнес-логіки. Програмування виконується через середовище розробки
ESP-IDF. Локальне збереження невідправлених подій реалізується через LittleFS у
форматі буфера у флеш-пам’яті. Датчики підключені до GPIO-пінів і працюють у
режимі “вимкнено/увімкнено” з використанням преривань для миттєвої реакції на події.
Кожен вхід або вихід пасажира фіксується системою як подія із прив’язкою до
поточного часу, а також зберігається в локальній базі даних на флеш-пам’яті. Формат
зберігання мінімалізовано - використовується бінарний запис, що дозволяє зберігати
десятки тисяч подій без втрати продуктивності. Для мережевої взаємодії
використовується MQTT замість HTTP для зменшення накладних витрат та
підвищення надійності передачі даних у мобільних умовах.
Веб-клієнт розробляється на TypeScript з використанням бібліотеки React для побудови
реактивних інтерфейсів. Управління глобальним станом застосунку здійснюється через
бібліотеку керування станом. Готові UI-компоненти забезпечують консистентний
інтерфейс з підтримкою адаптивного дизайну. Графіки та діаграми відмальовуються
через бібліотеку візуалізації даних Recharts. Інтерактивні карти, що візуалізуються за
допомогою OpenStreetMap, інтегруються для відображення GPS-позицій автобусів.
Мобільний клієнт реалізується як прогресивний веб-застосунок (PWA) з використанням
тих самих технологій, що й веб-клієнт (React + TypeScript), але з розширенням під
мобільні платформи (vite-plugin-pwa) та додатковою оптимізацією для сенсорних екранів
й роботи в умовах нестабільного інтернет-з’єднання.
Структура репозиторію в GitHub включає директорії для серверної частини на Go, веб-
клієнта на TypeScript, IoT-клієнта на C та документації. Використовується модель
                                                                                         12



Vision and Scope for                                                            Page 9


розробки з основними гілками main для production та develop для розробки. Середовище
розробки включає редактор коду з розширеннями для Go, TypeScript та C.
Контейнеризація компонентів системи виконується через Docker. Середовище
розгортається на віртуальному сервері з Debian-сумісною версією Linux для
забезпечення стабільності та загальної сумісності пакетів.
Інтернаціоналізація реалізується через бібліотеку react-i18next з підтримкою множинних
форм та форматування, де переклади зберігаються у структурованих файлах для
кожної мови. Дати форматуються з урахуванням локалі користувача. Часові пояси
обробляються на серверній частині з автоматичним визначенням за GPS-координатами
автобуса.
